Nella prima risoluzione (base) ho creato uno script in Python che, prendendo tre parametri in input (due stringhe e una directory), attraversa ricorsivamente la directory e sostituisce, per tutti i file della directory, la "stringa1" con la "stringa2".
Il metodo os.walk(directory) attraversa in modo ricorsivo la directory e le sue sottodirectory, restituendo una tupla (root, dirs, files) per ogni directory incontrata. "root" è la directory corrente che viene attraversata, "dirs" è una lista di sottodirectory in root e "files" è una lista di file in root. Iteriamo sulla lista files e leggiamo il contenuto di ogni file usando open(path, 'r'). Sostituiamo quindi qualsiasi occorrenza di "stringa1" con "stringa2" usando il metodo replace() della classe str e scriviamo il contenuto modificato di nuovo nel file usando open(path, 'w').



Nella seconda risoluzione (gestione errore) ho voluto implementare la risoluzione base con la gestione di alcuni errori che si potrebbero presentare:
La directory non esiste o non è accessibile.
La directory contiene link simbolici o file di sola lettura.
La prima stringa non viene trovata in un file.
La seconda stringa viene usata per sostituire la prima stringa in modo errato, ad esempio se la seconda stringa è una sottostringa della prima stringa.

Per gestire il caso in cui la directory non esiste o non è accessibile ho integrato un blocco try - except. Per gestire i link  simbolici e file di sola lettura nella directory ho aggiunto la linea di codice 31 dove la funzione os.path.islink() restituisce True se il path argument punta a un link simbolico, altrimenti restituisce False. La funzione os.access() controlla se l'utente corrente ha i diritti di accesso specificati per il file/directory al percorso dato. Il secondo argomento os.W_OK specifica che stiamo verificando se l'utente ha il permesso di scrittura. Se l'utente ha il permesso di scrittura, os.access() restituisce True, altrimenti restituisce False. Se os.path.islink() restituisce True o os.access() restituisce False, l'istruzione continue salta l'iterazione corrente del ciclo e procede alla successiva. Ciò significa che il blocco di codice che segue questo frammento non verrà eseguito per i path che sono link simbolici o per cui l'utente non ha il permesso di scrittura.
Inoltre, ho usato una regex per trovare tutte le occorrenze di stringa1 nel file, in modo da evitare problemi se la seconda stringa è una sottostringa della prima stringa. Infine, ho aggiunto il flag re.IGNORECASE alla regex, in modo da ignorare la differenza tra lettere maiuscole e minuscole durante la ricerca.
